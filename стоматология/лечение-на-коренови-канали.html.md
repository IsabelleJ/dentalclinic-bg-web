---
layout: post
title: Лечение на коренови канали
subtitle: Съвременни технологии
description: 'За да сме сигурни, че сме стигнали до края на канала и ще успеем да дезинфекцираме целия канал, използваме апекслокатор.'
legacy: 'http://stomatolog.kambov.com/2012/04/k.html'
categories: ['dental-therapy']
video: true
order: 9
image: /стоматология/лечение-на-коренови-канали/лечение-на-коренови-канали.jpg
resources:
  -
    source: /images/treatment/12.jpg
    destination: /стоматология/лечение-на-коренови-канали/лечение-на-коренови-канали.jpg
---
# Технологиите в помощ за успешното лечение на коренови канали

За успеха на кореновото лечение от голямо значение е точното определяне на дължината на кореновия канал. За да предпазим пациента от вредното действие на иригационните разтвори и за да предотвратим попадането на бактерии в работното ни поле използваме кофердам.

Премахва се увредената зъбна тъкан и се осигурява достъп до каналите на зъба. След това с помощта на ендодонтски инструменти се опитваме да достигнем до края на канала. За да сме сигурни , че сме стигнали до края на канала и ще успеем да дезинфекцираме целия канал, използваме апекслокатор. С негова помощ ние много точно можем да определим дължината на канала и да гарантираме качеството на нашето кореново лечение. Как се осъществява то?

### Съвременно решение на коренови канали

<iframe class="video" src="http://www.youtube.com/embed/FCSws0t2CBI?rel=0" frameborder="0" allowfullscreen></iframe>

Единият край се поставя на устната на пациента с помощта на клипса, а другият край се закача на ендодонтския инструмент. Движейки инструмента в канала, апаратът ни показва къде се намираме и ни сигнализира визуално и звуково, когато достигнем до края на канала, така наречения апекс. След това ние фиксираме тази дължина и разширяваме канала, така че да може иригационните разтвори да достигнат до края на канала и да премахнат всички намиращи се там бактерии. Лечението завършва със запълване на кореновите канали, което се потвърждава с контролна рентгенография. След това зъбът се завършва с пломба или коронка.

За провеждането на съвременно зъболечение от голямо значение е както квалификацията на самия зъболекар, така и използването на съвременните технологии.